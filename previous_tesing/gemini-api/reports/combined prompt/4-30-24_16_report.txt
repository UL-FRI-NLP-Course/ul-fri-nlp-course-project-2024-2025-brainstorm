Prometne informacije 30. 4. 2024 ob 17:00 za 1., 2. in 3. program Radia Slovenija.

Podatki o prometu.

Na dolenjski avtocesti proti Novemu mestu je zaradi nesreče pred Višnjo Goro zaprt prehitevalni pas. Zastoj podaljšuje potovalni čas za približno 15 minut. Opozarjamo na nevarnost naleta. Prav tako je na dolenjski avtocesti proti Novemu mestu, pred Grosupljim vzhod, zaprt prehitevalni pas zaradi nesreče. Opozarjamo na nevarnost naleta.

Na dolenjski avtocesti proti Obrežju je pred Smednikom oviran promet zaradi pnevmatike na cestišču.

Zaradi del bo Dunajska cesta v Ljubljani popolnoma zaprta v noči na nedeljo in v noči na sredo, med 21. in 5. uro. Zapore bodo trajale do 7. maja.

Zaradi praznikov bo jutri in pojutrišnjem, 1. in 2. maja, med 8. in 22. uro omejen promet za tovorna vozila nad 7,5 ton. Pričakujemo povečan promet in daljše čakalne dobe na vstopu v Slovenijo iz Avstrije, predvsem pred predorom Karavanke in na mejnem prehodu Šentilj. Priporočamo nakup vinjete preko spleta.
