Prometne informacije 29. 6. 2024 ob 14:00 za 1., 2. in 3. program Radia Slovenija.
Podatki o prometu.

Zaradi nesreče je na ljubljanski vzhodni obvoznici med Zaloško in Zadobrovo proti Zadobrovi zaprt vozni in prehitevalni pas. Nastaja daljši zastoj. Na štajerski avtocesti je proti Mariboru zaprt počasni pas med Slovensko Bistrico sever in Framom. Na dolenjski avtocesti je proti Ljubljani med Višnjo Goro in Grosupljem zaprt počasni pas. Opozarjamo na nevarnost naleta.

Zastoji so na primorski avtocesti med Ljubljano in Brezovico proti Kopru ter med Postojno in Brezovico proti Ljubljani. Na štajerski avtocesti je zastoj med Ljubljano in Domžalami proti Celju ter pred Šentiljem proti Avstriji.

Na primorski avtocesti je med Senožečami in Nanosom proti Ljubljani zaradi okvare vozila zaprt počasni pas. Promet je oviran med Ravbarkomando in Uncem proti Ljubljani. Na štajerski avtocesti je oviran promet med Polskavo in Slovensko Bistrico sever proti Ljubljani.

Priključek Brezovica na primorski avtocesti bo od 6. ure zjutraj zaprt do jutri do 12. ure v smeri Ljubljane.
