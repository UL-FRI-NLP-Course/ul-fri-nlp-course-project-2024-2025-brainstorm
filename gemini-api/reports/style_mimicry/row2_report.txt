MP6-2024-49;2024-10-11 10:00:00;"Prometne informacije 11.10.2024 10.00 1. in 3. program

Podatki o prometu.

Zaradi **ovire** je na regionalni cesti Pesnica - Hoče v pokritem vkopu Maribor proti Hočam zaprt vozni pas zaradi poškodbe predora. Na **primorski avtocesti** je med Postojno in Ravbarkomando proti Ljubljani zaprt počasni pas zaradi okvare vozila.

Pričakujte **popolne zapore** zaradi del: **Štajerska avtocesta** bo med Blagovico in Vranskim proti Mariboru zaprta od danes od 20. ure, do ponedeljka do 6. ure. Na priključku Trojane bo zaprt uvoz v obe smeri. **Cesta Podpeč - Brezovica** bo v Notranjih Goricah zaprta od danes od 22. ure, do ponedeljka, do 5. ure. V **Ljubljani** bo zaprta **Šmartinska cesta**, v podvozu pod železniško progo proti centru, od danes od 19. ure do nedelje, 13. oktobra, do 19. ure. **Cesta čez prelaz Vršič** bo zaradi del predvidoma zaprta od 15. oktobra dalje od ponedeljka do petka vsak dan med 7:30 in 17. uro.

Na relaciji **Ljubljana - Litija - Zagorje** bo prihajalo do popolnih zapor: **Litija - Zagorje ob Savi** bo pri Šklendrovcu ponovno zaprta v soboto, 12. oktobra 2024, od 7.30 do 17. ure. **Ljubljana - Litija**, pri Beričevem, bo popolna zapora od danes od 20. ure, do nedelje, 13. oktobra, do 24. ure ter vsak konec tedna v oktobru.

V krožišču med avtocestnim priključkom Fram in Turnerjevo cesto v Račah bo zaradi preplastitve vozišča promet močno oviran danes od 18. ure, do sobote, 12. oktobra, do 16. ure. Promet bodo v času del ročno usmerjali.

**Opozorilo:** Zaradi reševalne vaje bo cesta čez prelaz Ljubelj zaprta danes, med 13. in 21. uro. Cesta Godovič - Črni Vrh bo zaprta pri Godoviču v nedeljo, 13. oktobra, med 6. in 18. uro.

Zaradi **vremenskih razmer** je lokalna cesta Sava - Mošenik zaprta zaradi poplavljenega vozišča.
"
