MP6-2024-49;2024-10-11 14:30:00;"Prometne informacije 11.10.2024 14.30 1. in 3. program

Podatki o prometu.

Zaradi **poškodbe predora** je na regionalni cesti Pesnica - Hoče, v pokritem vkopu Maribor proti Hočam, zaprt en vozni pas. Na **primorski avtocesti**, med Postojno in Ravbarkomando proti Ljubljani, ovira promet okvara vozila na počasnem pasu.

Pričakujte **popolne zapore**: Na **štajerski avtocesti** bo med Blagovico in Vranskim proti Mariboru zapora od danes od 20. ure do ponedeljka do 6. ure. Uvoz na priključku Trojane bo zaprt v obe smeri. Cesta **Podpeč - Brezovica** bo v Notranjih Goricah zaprta od danes od 22. ure do ponedeljka do 5. ure. V **Ljubljani** bo Šmartinska cesta, v podvozu pod železniško progo proti centru, zaprta od danes od 19. ure do nedelje, 13. oktobra, do 19. ure. Cesta čez **prelaz Vršič** bo zaradi del predvidoma zaprta od 15. oktobra dalje, od ponedeljka do petka, med 7:30 in 17. uro. Na relaciji **Ljubljana - Litija - Zagorje** bo cesta Litija - Zagorje ob Savi pri Šklendrovcu ponovno zaprta v soboto, 12. oktobra 2024, od 7.30 do 17. ure. Cesta **Ljubljana - Litija**, pri Beričevem, bo popolnoma zaprta od danes od 20. ure do nedelje, 13. oktobra, do 24. ure ter vsak konec tedna v oktobru. V krožišču med avtocestnim priključkom Fram in Turnerjevo cesto v Račah bo zaradi preplastitve vozišča promet močno oviran od danes od 18. ure do sobote, 12. oktobra, do 16. ure. Promet bodo v času del ročno usmerjali. Več informacij o delovnih zaporah najdete v prometni napovedi.

Zaradi **reševalne vaje** bo cesta čez prelaz Ljubelj zaprta danes med 13. in 21. uro. Cesta Godovič - Črni Vrh bo zaprta pri Godoviču v nedeljo, 13. oktobra, med 6. in 18. uro.

Lokalna cesta **Sava - Mošenik** je zaprta zaradi poplavljenega vozišča.

Pričakujte **daljše čakalne dobe** na vstopnih točkah iz Avstrije v Slovenijo, predvsem pred predorom Karavanke (A2) in na prehodu Šentilj/Spielfeld (A1). Priporočamo nakup vinjete za slovenske avtoceste preko spleta.
"
