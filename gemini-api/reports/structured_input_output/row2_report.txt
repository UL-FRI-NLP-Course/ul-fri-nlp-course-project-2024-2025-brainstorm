**Prometno poročilo RTVSlo, 11. oktober 2024, 9:59**

Ovire: Na regionalni cesti Pesnica - Hoče je v pokritem vkopu Maribor proti Hočam zaprt en vozni pas zaradi poškodbe v predoru. Na primorski avtocesti pa je med Postojno in Ravbarkomando proti Ljubljani oviran promet zaradi okvare vozila, kjer je zaprt počasni pas.

Delo na cesti: Prihajajoči konec tedna prinaša več popolnih zapor. Štajerska avtocesta bo med Blagovico in Vranskim proti Mariboru zaprta od danes, od 20. ure, pa vse do ponedeljka do 6. ure zjutraj. Na priključku Trojane bo onemogočen uvoz v obe smeri. Cesta Podpeč - Brezovica bo v Notranjih Goricah zaprta od danes od 22. ure, do ponedeljka do 5. ure zjutraj. V Ljubljani bo zaprta Šmartinska cesta, v podvozu pod železniško progo proti centru, od danes od 19. ure do nedelje, 13. oktobra, do 19. ure. Cesta čez prelaz Vršič bo zaradi del predvidoma zaprta od 15. oktobra dalje, od ponedeljka do petka, vsak dan med 7:30 in 17. uro. Na relaciji Ljubljana - Litija - Zagorje bodo popolne zapore: cesta Litija - Zagorje ob Savi bo pri Šklendrovcu ponovno zaprta v soboto, 12. oktobra 2024, od 7.30 do 17. ure. Cesta Ljubljana - Litija, pri Beričevem, bo popolnoma zaprta od danes od 20. ure, do nedelje, 13. oktobra, do polnoči, ter vsak konec tedna v oktobru. V krožišču med avtocestnim priključkom Fram in Turnerjevo cesto v Račah bo zaradi preplastitve vozišča promet močno oviran od danes od 18. ure, do sobote, 12. oktobra, do 16. ure. V času del bo promet potekal izmenično in ga bodo usmerjali. Za več informacij o delovnih zaporah preverite spletno stran Promet.si.

Opozorila: Danes potekajo reševalne in gasilske vaje. Cesta čez prelaz Ljubelj bo zaradi reševalne vaje zaprta danes, med 13. in 21. uro. Cesta Godovič - Črni Vrh bo zaprta pri Godoviču v nedeljo, 13. oktobra, med 6. in 18. uro.

Vreme: Lokalna cesta Sava - Mošenik je zaprta zaradi poplavljenega cestišča. Vozite previdno in prilagodite hitrost razmeram na cesti.
