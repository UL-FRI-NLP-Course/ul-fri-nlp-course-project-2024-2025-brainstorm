MP6-2024-50;2024-10-11 15:30:00;"Prometne informacije 11.10.2024 15.30 1. in 3. program

Podatki o prometu.

Na štajerski avtocesti bo zaradi del med Blagovico in Vranskim proti Mariboru popolna zapora od danes, od osme ure zvečer, do ponedeljka do šeste ure zjutraj. Uvoz na avtocesto bo zaprt tudi na priključku Trojane v obe smeri.

Popolna zapora bo tudi na cesti Podpeč - Brezovica v Notranjih Goricah, od danes od desete ure zvečer, do ponedeljka do pete ure zjutraj.

V Ljubljani bo zaprta Šmartinska cesta v podvozu pod železniško progo proti centru, od danes od sedme ure zvečer do nedelje, 13. oktobra, do sedme ure zvečer.

Predvidoma od petnajstega oktobra bo zaradi del zaprta cesta čez prelaz Vršič, od ponedeljka do petka, med pol osmo zjutraj in peto popoldan.

Na cesti Litija - Zagorje ob Savi bo pri Šklendrovcu ponovno popolna zapora v soboto, dvanajstega oktobra, med pol osmo zjutraj in peto popoldan.

Na cesti Ljubljana - Litija bo pri Beričevem popolna zapora od danes od osme ure zvečer, do nedelje, trinajstega oktobra, do polnoči ter vsak konec tedna v oktobru.

V krožišču med avtocestnim priključkom Fram in Turnerjevo cesto v Račah bo zaradi preplastitve vozišča promet močno oviran od danes od šeste ure zvečer, do sobote, dvanajstega oktobra, do četrte ure popoldan. Promet bo v času del usmerjan ročno. Podrobnejše informacije o delovnih zaporah so na voljo v prometni napovedi.

Zaradi reševalne vaje bo danes, med eno in deveto uro zvečer, zaprta cesta čez prelaz Ljubelj.

V nedeljo, trinajstega oktobra, bo med šesto uro zjutraj in šesto uro zvečer zaprta cesta Godovič - Črni Vrh pri Godoviču zaradi gasilske vaje.

Na regionalni cesti Pesnica - Hoče je v pokritem vkopu Maribor proti Hočam zaprt vozni pas zaradi poškodbe predora.

Na primorski avtocesti je med Postojno in Ravbarkomando proti Ljubljani zaprt počasni pas zaradi okvare vozila.

Lokalna cesta Sava - Mošenik je zaprta zaradi poplavljenega vozišča.

Zaradi povečanega prometa je pričakovati daljše čakalne dobe na mejnih prehodih iz Avstrije v Slovenijo, predvsem na Karavankah in Šentilju. Priporočamo nakup vinjete preko spleta, da se izognete zastojem.
"
