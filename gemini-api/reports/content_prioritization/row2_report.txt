Prometne informacije, 11. oktober, 9:59, prvi in tretji program.

Podatki o prometu:

Zaradi ovir je promet ponekod upočasnjen. Na regionalni cesti Pesnica - Hoče je v pokritem vkopu Maribor proti Hočam zaprt vozni pas zaradi poškodbe predora. Na primorski avtocesti je med Postojno in Ravbarkomando proti Ljubljani zaprt počasni pas zaradi okvare vozila.

Prihajajoče popolne zapore: Štajerska avtocesta bo zaprta med Blagovico in Vranskim proti Mariboru od danes od 20. ure, do ponedeljka do 6. ure zjutraj. Na priključku Trojane bo zaprt uvoz v obe smeri. Cesta Podpeč - Brezovica bo v Notranjih Goricah zaprta od danes od 22. ure, do ponedeljka do 5. ure zjutraj. V Ljubljani bo zaprta Šmartinska cesta, v podvozu pod železniško progo proti centru, od danes od 19. ure do nedelje, 13. oktobra, do 19. ure. Cesta čez prelaz Vršič bo zaradi del predvidoma zaprta od 15. oktobra dalje od ponedeljka do petka vsak dan med 7:30 in 17. uro.

Dodatne zapore: Cesta Litija - Zagorje ob Savi bo pri Šklendrovcu ponovno zaprta v soboto, 12. oktobra 2024, od 7.30 do 17. ure. Cesta Ljubljana - Litija, pri Beričevem, bo popolnoma zaprta od danes od 20. ure, do nedelje, 13. oktobra, do polnoči ter vsak konec tedna v oktobru. V krožišču med avtocestnim priključkom Fram in Turnerjevo cesto v Račah bo zaradi preplastitve vozišča močno oviran promet danes od 18. ure, do sobote, 12. oktobra, do 16. ure. Promet bodo v času del ročno usmerjali. Podrobnejše informacije o delovnih zaporah so na voljo na spletni strani promet.si.

Opozorila: Cesta čez prelaz Ljubelj bo zaradi reševalne vaje zaprta danes, med 13. in 21. uro. Cesta Godovič - Črni Vrh bo zaprta pri Godoviču v nedeljo, 13. oktobra, med 6. in 18. uro zaradi gasilske vaje.

Zaradi vremena je lokalna cesta Sava - Mošenik zaprta zaradi poplavljenega vozišča.
