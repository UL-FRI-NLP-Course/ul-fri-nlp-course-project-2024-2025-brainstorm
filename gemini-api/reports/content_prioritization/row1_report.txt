Prometne informacije, 28. junij, 13:05, prvi in tretji program.

Podatki o prometu:

Na štajerski avtocesti je zaradi prometnih nesreč oviran promet. Med Šentjakobom in Domžalami proti Celju je zaprt prehitevalni pas, med Slovensko Bistrico sever in Framom proti Mariboru pa je zaprt počasni pas.

Zastoji so na primorski avtocesti med Ljubljano in Brezovico proti Kopru ter občasno med Postojno in Brezovico proti Ljubljani. Na štajerski avtocesti se promet upočasnjuje med Ljubljano in Domžalami proti Celju ter pred prehodom Šentilj proti Avstriji. Na ljubljanski obvoznici je gost promet na zahodni strani od Kosez proti Primorski in na južni strani od Viča proti Primorski, prav tako na južni obvoznici od Centra in na vzhodni od Bizovika proti Dolenjski. Zastoji so tudi na dolenjski avtocesti od Ljubljane proti Grosuplju. Na regionalnih cestah je gost promet na relaciji Lesce - Bohinjska Bela, na Bledu v obe smeri ter na cesti Šmarje - Koper.

Zaradi okvar vozil je oviran promet. Na primorski avtocesti je zaprt počasni pas med Senožečami in Nanosom proti Ljubljani. Na regionalni cesti Podnanos - Razdrto je pri Razdrtem promet urejen izmenično enosmerno. Dodatne ovire so na primorski avtocesti pred Vrhniko proti Ljubljani in na gorenjski avtocesti med Brnikom in Vodicami proti Ljubljani.

Prihajajoče delovne zapore: Na primorski avtocesti bo od jutri, 29. junija od 6. ure zjutraj, do nedelje, 30. junija do 12. ure zaprt priključek Brezovica, izvoz iz smeri Kopra in uvoz proti Ljubljani, zaradi nujnega popravila dilatacije. Obvoz je možen preko priključkov Vrhnika ali Vič. Predor Šentvid na gorenjski avtocesti bo proti Kranju zaprt v noči iz sobote na nedeljo, od 22. do 10. ure dopoldne. Proti Ljubljani pa bo zaprt v noči iz četrtka na petek, 6. na 7. junij, od 22. do 10. ure dopoldne. V Ljubljani bo do ponedeljka, 1. julija, do 5. ure zjutraj zaprta Dunajska cesta, med Tivolsko in Vilharjevo cesto, pri železniški postaji. Na cesti Podtabor - Zvirče bo eno uro zaprto križišče v Podbrezjah, v ponedeljek, 1. julija, med 9. in 14. uro. Glavna cesta Litija - Zagorje bo pri Šklendrovcu v soboto, 29. junija, zaprta od 7.30 do 17. ure. Podrobnejše informacije o delovnih zaporah so na voljo na spletni strani promet.si.

Omejitve za tovorna vozila: Med 29. junijem in 8. septembrom 2024 velja omejitev prometa za tovorna vozila z največjo dovoljeno maso nad 7,5 tone: ob sobotah med 8. in 13. uro, na primorskih cestah pa od 6. do 16. ure; ob nedeljah in praznikih med 8. in 22. uro.

Opozorilo: Na cesti Koper - Dragonja, pri Grintovcu, po asfaltiranju na cesti ostaja drobno kamenje. Zaradi varnosti je zaprt en prometni pas proti Kopru. Vozite previdno, upoštevajte omejitev hitrosti in varnostno razdaljo!
