TMP12-2023-237;2023-12-22 17:30:00;"Prometne informacije        22. 12. 2023         17.30          1. in 2. program

Podatki o prometu.

Daljši zastoj je na primorski avtocesti, od Vrhnike proti Brezovici, ter na celotni južni ljubljanski obvoznici proti Dolenjski. Čas vožnje se na celotnem odseku podaljša za skoraj 2 uri. 

Zastoji so tudi na celotni zahodni obvoznici proti Primorski ter na regionalni cesti Vrhnika-Ljubljana na Brezovici.

Na štajerski avtocesti proti Mariboru sta zaradi nesreče zaprta vozni in prehitevalni pas proti Mariboru. Promet poteka po odstavnem pasu. Nastaja zastoj.

Na vzhodni mariborski obvoznici je zaradi nesreče med priključkom Rogoza in razcepom Slivnica zaprt vozni pas proti Ljubljani. Tudi tam nastaja zastoj. Opozarjamo na nevarnost naleta.

Prav tako zaradi nesreče je glavna cesta Škofja Loka-Železniki zaprta v Škofji Loki na Kidričevi cesti v krožišču pri Starem Dvoru.

Regionalna cesta Kotlje-Slovenj Gradec je spet odprta pri Starem trgu.

